# OOP gyakorló feladat

Készítsen egy **Dolgozo** osztályt, ez a következő adattagokat tartalmazza: **név, lakcím, órabér**, és **dolgozott_órák_száma**. Mindegyikhez tartozzon tulajdonság is, az órabér csak olvasható legyen. A név és az órabér konstruktorral megadható legyen. Az osztálynak legyen egy publikus **fizetés** metódusa is, ami az órabér és a dolgozott órák száma változók értékéből számol. 

Készítsen egy **Cég** osztályt, ez a következő adattagokat tartalmazza: **név, dolgozók_száma**, és egy dolgozókat tartalmazó tömböt **dolgozók** néven. A név és a dolgozók száma konstruktorból beállítható legyen. A névhez tartozzon tulajdonság is. Az osztálynak legyen egy össz fizetés metódusa is ami az összes dolgozó fizetését adja össze. Készítsen egy felvesz metódust amivel új dolgozó adható a dolgozók tömbhöz, a kivételes esetekkel most nem kell foglalkozni.

A fő programban hozzon létre néhány céget és töltse fel őket véletlenszerű dolgozókkal. Próbálja ki hogy működnek-e a metódusok.
